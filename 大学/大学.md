大学之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。 物有本末，事有终始。知所先后，则近道矣。

古之欲明明德于天下者，先治其国。欲治其国者，先齐其家。欲齐其家者，先修其身。欲修其身者，先正其心。欲正其心者，先诚其意。欲诚其意者，先致其知。致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。

其本乱而末治者，否矣。其所厚者薄，而其所薄者厚，未之有也。此谓知本，此谓知之至也。(部分版本无此段)
# 笔记

# 注释
①明德：心之德，德virtue属性，德者，得也。明即心，心叫一点灵明，它的属性，合起来叫明德，人人具备，儒家讲明德，佛家讲佛性。
②明明德：由于明德被遗忘、扔掉、遮蔽，把它找回来，发扬光大。心的德即明德，应当得到满足，且是主宰。
③至善：此心纯乎天理之极。

